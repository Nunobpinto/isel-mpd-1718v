{"birthday":"1919-06-10","deathday":"1988-12-10","id":579136,"name":"Ole Walbom","also_known_as":[],"gender":0,"biography":"Ole Jens Walbom (oprindelig Walbom Jørgensen) var søn af arkitekt Jens Peter Immanuel Jørgensen og hustru Emilie Egense Walbom. Han startede som arkitekt-studerende, men glæden ved teatret fik ham til at ændre løbebane. Siden 1942 havde han opgaver som scenograf og via Studenterrevyerne kom han i 1944 til Det Ny Teater, hvor han debuterede i rollen som Rosilon i \"Den glade enke\" med Inger Stender som partnerske. I 1940erne sang Ole Walbom i en lang række operaer og et stort publikum kom til at sætte pris på hans lyse tenor. I årene 1953-57 var han operasanger ved Det kgl. Teater. I 1950erne fik Ole Walbom også lyst til at instruere og fra 1950 var han instruktør ved teater, radio og TV - og dermed i TV's barndom een af pionererne som instruktør. Han var den daværende Charlottenborg Operas store drivkraft i nogle sæsoner - inden en række revyer og Danmarks Radio for alvor fik øje på den talentfulde instruktør, som især kunne fremhæve det komiske. For Fjernsynsteatret iscenesatte han \"Erasmus Montanus\" i 1951, \"Nei\" og \"Kærlighed uden strømper\" i 54, \"De uadskillelige\" i 55, \"Svend, Knud og Valdemar\" og \"Spillerne\" i 56, \"Glasmenageriet\", \"Den lange julemiddag\" og \"Geografi og kærlighed\" i 57, og 13 tv-spil (!), fx \"Aprilsnarrene\" og \"Den pantsatte bondedreng\" i 1958; \"Bunbury\" og \"Pas på malingen\" i 59, \"Tiggeroperaen\", \"Champagnegaloppen\" og \"Clutterbock\" i 60, \"Cranks\" og \"Et pletfri mord\" i 62 og \"Tony tegner en hest\" i 1963. På Odense Teater og Den Fynske Opera instruerede han \"Figaros bryllup\" i 1957, \"La Traviata\" i 58, \"Cosi Fan Tute\" i 59, \"Leonora Christine\" i 60, \"Barberen i Sevilla\" i 61 og \"Vi laver en opera\" og \"Don Juan\" i 1962. I 1960 var det også \"Kirsten Giftekniv\" på Aalborg Teater, \"Flagermusen\" på Aarhus Teater og \"Folk og røvere\" på Alléscenen; i 61 \"Rose Marie\" og \"Elverhøj\" i Aarhus og i 62 \"Abekatten\" og \"To ansigter\" på Dansk Folkescene og \"En søndag på Amager\" for Ung Turné. I 1963 instruerede han \"Skærmydsler\" og \"De Uadskillelige\" i Aalborg og \"Kilderejsen\" i Aarhus, og i 64 \"Halvvejs til himlen\" og \"Lille rislende kilde\" for Det Danske Teater. Flere gange var han også oversætter og dekorations- og kostumetegner. Han spillede selv med på tv i \"I hovedet på chefen\" i 1977. Ole Walbom blev den 11. november 1944 gift i Garnisons Kirke med Nina Fritze Haldvig (06-01-1921)","popularity":0.031764,"place_of_birth":"Frederiksberg, Denmark","profile_path":"\/oMp0d0gg0RYmizR6fqn2VXwkLPh.jpg","adult":false,"imdb_id":"nm0906925","homepage":null}