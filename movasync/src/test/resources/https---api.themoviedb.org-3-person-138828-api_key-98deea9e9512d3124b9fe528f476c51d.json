{"birthday":"1962-05-02","deathday":null,"id":138828,"name":"Vladimír Javorský","also_known_as":[],"gender":0,"biography":"Po studiu herectví na JAMU v Brně (absolvoval v roce 1986) působil v letech 1986–91 v brněnském Divadle Na provázku, kde se výrazně podílel na řadě představení – hrál mimo jiné: Hraběte z Hvězdy v Katynce z Heilbronnu, Huga v Zahradní slavnosti, Poutníka v Labyrintu světa a Lusthausu srdce, Uie v Baletu makábr, Rašína v Rozrazilu, několik shakespearovských rolí vytvořil v inscenacích Shakespearománie I. a II., v Tanečních hodinách hrál postavu pojmenovanou On I. atd. Další jeho angažmá bylo v letech 1993–96 v pražském Činoherním klubu (z rolí např.: Andrew v Sexu noci svatojánské, Figaro ve Figarově svatbě, Liboveský ve Vodním družstvu, Aston ve Správcovi aj.). Jeho jméno se od tohoto období objevuje i v dalších divadlech, kde občas hostuje (Divadlo Archa, Viola, Divadlo v Řeznické, Divadlo v Dlouhé ad.). Členem činohry Národního divadla se stal v roce1999. Předcházelo tomu hostování ve dvou inscenacích (hrál Františka v adaptaci Hrubínovy Romance pro křídlovku a několik rolí v přepisu Hrabalovy prózy Obsluhoval jsem anglického krále). Z dalších rolí, které v Národním divadle nastudoval a hrál: titulní Shakespearův Hamlet, titulní Klicperův Hadrián z Římsů, Kníže Myškin v adaptaci Dostojevského Idiota, Kotrlý v Havlově Pokoušení, Pěstoun, Muž z baru a Číšník v benefici Luby Skořepové Prospaný život, Václav v Tylových Krvavých křtinách, Mistr Šimon v Molierově Lakomci, Kuťápka ve Šrámkových Zvonech, Bratr Lorenzo v Shakespearově Romeovi a Julii, Snake v Sheridanově Škole pomluv, Neprosil ve Štechově komedii David a Goliáš aj. V roce 2009 se rozhodl své angažmá v Národním divadle ukončit. V současném repertoáru činohry ND však ještě hraje Dobčinského v Gogolově Revizorovi, Prince, Loupežníka a Soba ve Sněhové královně (podle Andersena) Malého Charlese Aikena v Lettsově Srpnu v zemi indiánů, Dr. Hronce ve Stodolově Čaji u pana senátora a Muže s hůlkou v Čapkově Věci Makropulos. Má na svém kontě asi padesát filmových a televizních rolí (např. Největší z pierotů, Báječná léta pod psa aj.).","popularity":0.012701,"profile_path":"\/xuBds16riEP5RvlcuCHWoXCEKWf.jpg","adult":false,"imdb_id":"nm0419522","homepage":null}